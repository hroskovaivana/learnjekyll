---
layout: post
title:  "HHhH 
Autor : Laurent Binet
"
date:   2017-05-22 19:09:48 +0100
tags: 
    - Atentát
    - data
---


## HHhH

Název autorovi prvotiny HHhH je zkratkou věty Himmlerův mozek se jmenuje Heydrich. Tato kniha vyšla v roce 2010 v českém nakladatelství Argo. 


Nechci pouze psát suchý abstrakt, který by vás seznámil s tím, že publikace pojednává o atentátu na Heydricha. Mám v úmyslu vám předložit spíše své názory a zkušenosti s četbou. 


Je tomu zhruba pět let, co jsem poprvé pročítala (tehdy ještě bílé a voňavé) stránky románu francouzského spisovatele. Snažil se čtenáři přiblížit fakta o atentátu na Pražského kata, konstruoval ve svých představách sled událostí, tak jak se mohly stát. Vzápětí však kritizoval takovéto snahy o manipulaci se skutečností. Nedalo se tedy říci, že by se jednalo o literaturu faktu to v žádném případě. Laurent se dokonce nebál poodkrýt mi svůj soukromí život. Mezi hledáním faktů a chaotickým proudem myšlenek také psal o krásné slovence, kterou potkal při svém pátrání po minulosti.


Tato kniha pro mě nepředstavovala pouze zdroj informací o době, kdy smrt byla na denním pořádku… Přinesla mi hlubší vhled do autorovy mysli. Ztotožňovala jsem se s ním, když psal o tom, jak zpochybňuje své předchozí konstrukty. Také si občas v duchu říkám, že vše, co jsem kdy napsala jsou sračky.. Nebo spíše zvratky, které vyprodukovala má vlastní mysl…

ODKAZY:

http://www.databazeknih.cz/knihy/hhhh-himmleruv-mozek-se-jmenuje-heydrich-47785?c=all

http://www.iliteratura.cz/Clanek/26099/binet-laurent-hhhh-1

